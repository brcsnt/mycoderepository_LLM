Merhabalar, ben x'den x. Birim olarak yürüttüğümüz iki yapay zekâ projesini paylaşacağım.

Amacımız, kurum genelinde veriyi anlamlandırarak hem çalışanlarımızın hem de müşterilerimizin deneyimini yapay zekâyla güçlendirmek.

x, kurum içinde bilgiye hızlı ve kolay erişim sağlayan tüm chatbot'larımızın genel adı. 
Bu yapıyı bir adım ileri taşıyarak, üretken yapay zekâ teknolojisiyle x Plus'ı geliştirdik. 
Her yıl bankamızın binlerce kampanyası hayata geçiyor ve bu kampanyalarla ilgili ekiplerimiz her gün binlerce soru soruyor. 
x Plus, kampanyalarla ilgili bu yoğun süreci tek bir platformda merkezileştirerek bilgilere hızlı, doğru ve tek noktadan erişim sağlanmasına imkân sağladı. 
Bu projeyi asıl inovatif kılan ise, klasik chatbot'ların ötesine geçerek kullanıcının niyetini anlayan, anlamsal arama ve sohbet hafızası ile en doğru bilgiyi anında sunabilen akıllı bir yapıya sahip olması. 
Kısacası, x Plus sayesinde bilgiye erişim artık daha akıllı, daha hızlı ve daha verimli.

İkinci projemizde ise müşterilerimizin farklı kanallarda bıraktığı izleri, yani unstructured verileri analiz ederek anlamlı iç görülere dönüştürmeye hedefliyoruz. 
Bu kapsamda, çağrı merkezi görüşmeleri, x yazışmaları ve yüksek segmentli müşterilerle yapılan "My Conversations" mesajları gibi kanalları ele alıyoruz. 
Projenin inovatif yönü, işte bu farklı kaynaklardaki dağınık verileri tek bir analitik yapıda birleştirmesi ve 
yapay zekâ destekli metin analiziyle müşterilerimizin bize ulaşma sebeplerini ve ihtiyaçlarının karşılanıp karşılanmadığını otomatik olarak tespit edecek olmasıdır. 
Bu sayede, ürün, talep kategorisi ve alt kategori bazında derinlemesine bilgi çıkarabileceğiz. 
Nihayetinde ise, müşteri memnuniyetini yakından izleyip elde ettiğimiz verileri "churn", "propensity" ve "sensitivity" gibi analitik modellerimize entegre ederek 
müşteri deneyimini çok daha proaktif bir hâle getirmeyi hedefliyoruz.
